20

XXII, 4, 4.

‘Flaminius cum pridie solis occasu ad lacum pervenis-
set, inexplorato postero die vixdum satis certa luce angus-
tiis superatis, postquam in patentiorem campum pandi ag-
men coepit, id tantum hostium quod ex adverso erat con-
spexit: ab tergo ac super caput decepere insidiae.

In codicibus scriptum est ‘deceptae insidiae'.

Est hic locus inter conclamatissimos numerandus, quippe
cui duo omnium nobilissimi critici, Lipsius et Madvigius frus-
tra opem ferre studuerint. Vox enim ‘deceptae’, quam ex-
ceptis quibusdam levioris ac paene nullius momenti libris
omnes bonae notae codices tradunt, prorsus omni explica-
tione caret. Editores autem inde a Lipsio omnes sane spe-
ciosam illius coniecturam‘decepere' amplectebantur, latinitatem
plane barbaram, quam Livio imputabant, nihil curantes. Ipse
vero Lipsius tantus sui ingenii admirator exstitit, adeoque
suo ipsius invento plausit, ut haec verba adiceret: ‘Fallor
an faventibus Musis emendavi: ‘super caput decepere insi-
diae.³ Hellenismus est et usus verbo decipiendi Livius ut
Latini vulgo fallendi et ut Graeci τὸ λανθάνειν passim.'
Recte quidem Lipsius de fallendi apud Livium significatione
monuit. Nam Livius de Graecia ut multa intulit, ita grae-
cum verbum ‘Zadevetv'‚ quod cum participio coniunctum
adverbii vice fungitur (ἔλαθε προςιιὸν) imitatus est, cf. Π,
19, 7. ‘et ad alterum cornu Aebutius magister equitum in
Octavium Manilium impetum dederat, nec fefellit veniens
Tusculanum ducem etc.³ XXV, 9, 2. ‘ne quis agrestium
procul spectator agminis falleret.' XXXI, 38. ‘cum abire
inde et fallere abiens hostem vellet.³

Hactenus igitur suo Lipsius iure: num idem in deci-
piendi verbum cadit? Omitto ne apud ultimae quidem la-
tinitatis scriptores verbum ita positum inveniri. Quid? quod
nec ita usurpari potuit? Nam ‘decipere’ semper ‘doli mals,

