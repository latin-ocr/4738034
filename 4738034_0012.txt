I. 33, 6.

‘Ianiculum quoque adiectum, non inopia loci, sed ne
quando ea arx hostium esset. Id non muro solum, sed etiam
ob commoditatem itineris ponte sublicio, tum primum in
Tiberi facto, coniungi urbi placuit,³

Quomodo Livius tale quid, quale est ‘Ianiculum muro
urbi coniungere' edere potuerit, equidem ingenue-fateor, me
non intellegere, praesertim cum inter montem Ianiculum et
urbem Tiberis interflueret. Neque Dukerum pravitas huius
lectionis fugit, qui rectissime ‘non constat' ait ‘Ianiculum
Romae muro coniunctum fuisse, ut Piraeum Athenis'. Itaque
vir summus, si nihil excidisset, hoc ad illud ellipseos genus
referendum esse putavit, cum pluribus nominibus tantum
unum verbum adponatur, altero suppresso. At vide, quan-
topere ab hoc loco zeugmatis, quam dicunt, figura sit aliena.
Nam si ad prius nomen scriptores latini verbum omittunt,
fere semper ita fit, ut facili negotio id ex altero verbo possit
repeti: nimirum talia semper nomina uno verbo comprehen-
duntur, quorum est quaedam inter se necessitudo atque
relatio. cf. exempli gratia Liv. H, 11, 3. ‘brevique adeo
infestum omnem Romanum agrum reddidit, ut non cetera
solum ex agris, sed pecus quoque omne in urbem compel-
eretur.³ Vides cred0, verbum ‘compelli' , licet proprie
lcum solo ‘pecore' coniungi possit, bene tamen ad ‘cetera’
quoque referri, cum inter ‘cetera' et‘pecus' intercedat quod-
dam quasi necessitudinis vinculum: in universum magis

