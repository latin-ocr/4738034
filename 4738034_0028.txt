21

ut iuridici aiunt, notionem continet (cf. Doederlein Synon.
V, p. 356). Postremo recepto ‘decepere' probabilis erroris
origo, id quod iam Madvigius (Emend. Livian. p. 232) sen-
sit, demonstrari nequit. ’ Iam cum quaeratur, quodnam par-
ticipium, quod notionem ‘non animadversarum' contineat, ap·
tissime cum voce ‘insidiae' iungatur, nemo puto Madvigio
adstipulabitur scribenti: ‘ab tergo et super caput acceptae
insidiae', ita ut cum acumine quodam Flaminius significetur
eas subisse et in eas se tamquam in rete induisse. Haec
lectio quam ipse Madvigius libens in coniecturarum numero
reponit, ipsa se damnat3 nam tam grande ac paene poeti-
cum loquendi genus simplicitati stili Liviani non convenit.
Quodsi tantos criticos linguaeque latinae peritissimos, quales
Lipsium et Madvigium iure admiramur ac suspicimus, nihil
in sanando atrocissimo vulnere profecisse video, iam spe de-
pellor, fore, ut ipse pristinum nitorem Livio restituam. At
cum cogitatio animum subit, quam multa vitia veterum
scriptorum libris mss. adspersa frustraque illa a viris inge-
niosissimis tentata, casu et tempore emaculata, redit profecto
animus libere, quam ipse finxi coniecturam, proferendi. Ne-
scio enim an bona hora emendaverim:
‘ab tergo et super caput haut dispectae insidiae.³
Primum autem vides, quam facile post ‘caput' vocula
‘haut' intercidere potuerit3 deinde si memineris solemnis syl-
labarum ‘de' et ‘di' in codicibus mutationis (cf. Drakenborch.
ad Liv, VII, 23, 6) et litterarum p et c metathesin statueris,
(cf. exempli gratia mutatas inter sese voces: ‘suscipere' et
‘suspicere³; ‘accipi' et ‘aspici‘ XXIII, 17, 7) externam quam
vocant· probabilitatem emendationi meae non deesse tibi 0011·
cedendum est. Iam ipsum dispiciendi verbum paulo fortius
est quam videndi vel animadvertendi3 notat enim auctore
=Gessnero (in thesauro 1. l. s. h. v.) ‘diligentiam ,inspiciendi
et considerandi, cum in diversas partes differimus oculos vel
corporis vel mentis et undique rem adspicimus.³ Itaque eam

