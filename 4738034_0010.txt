 

Cum iam inde a puero praeter ceteros latinos graecos-
que scriptores, quibus aetas puerilis institui solet, Livium
cum maxime adamassem eiusque‘lectitandi ac penitus hau-
riendi ardentissimo quodam studio tenerer, factum est, ut
ne per id quidem tempus, quo Bonnae studiis philologieis
operam dedi, unquam eum prae gravioribus studiis vel necle-
gerem vel omnino exulare iuberem.

Immo si quando animus difficiliorum rerum tractatione
defessus desideraret, quo se oblectaret atque reficeret, sumpsi
ad manus suavissimum illum uberrimumque rerum Roma-
narum enarratorem. Hoc autem continuum cum Livio com-
mercium et mihi ipsi vel ad sermonis latini normas regulas-
que cognoscendas vel ad antiquitatis historiaeque Romanae
accuratam quandam notitiam percipiendam mirum quantum
profuit neque scriptori puto obfuit.

Nam ut fere fit in cottidiana quoque vita, ut si quos
in deliciis atque amore habemus, omnia vel minima quaeque
ad eos pertinentia nosse gestiamus, ita quoque curae mihi
fuit ea quae adhuc ad Livium vel explicandum vel enarrandum
prolata erant, quoad elus fieri potuit, colligere, legere, per-
tractare. Cumque viderem hunc scriptorem ut nullum non
antiquitatis auctorem foedissimum in modum et temporum
iniuriam et hominum neglegentiam socordiamque passum et
tot tamque gravibus maculis esse adspersum, vix ulla spes
ut supersit pristinae eum integritati unquam restituendi: en
constitui apud animum meum, et ipsum pro virili parte
emendationi eius operam dare, non quasi cum summis doc·
tissimisque viris, qui de Livio emaculando egregie merue-

