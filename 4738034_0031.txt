24

solutis ordinibus velut caeci super alios alii ruentes incursu ⁴

belluarum obtererentur.³

Res parva est, de qua dicturus sum, quam tamen cum
nihil tam minutum ac vile sitin re critica, ut sperni debeat,
libere in medium proferam. Vocem enim ‘et' ante‘sua' ferri
non posse', docuit Madvigius. (Emend. Liv. p. 430.)‚ cum
sive pro copulativa accipias, omnis structura evertatur (maior
pestis est alicui intermixtis quadrigis atque sua turba), sive
pro ‘etiam³, et pravo loco p'onatur post illa ‘intermixtis’ etc.
et ad sententiam et comparationem cum hostium persecutione
ineptum sit. Delendum igitur illud ‘et' censet vir clarissi-
mus. Mihi vero animo menteque cogitanti, quam saepe in
libris mss. confusae inter se voculae ‘et' atque ‘ex‘ invenian-
tur, ita potius visum est scribere:

‘Ceterum fugientibus maior pestis, intermixtis . . . .
camelis, erat ex sua ipsorum turba, cum etc.‘

l

xxxvn, 45, τ.

‘Non tam quid ipsi dicamus, habemus, inquit Zeuxis,
quam ut a vobis quaeramuS, Romani, quo piaculo expiare
errorem regis, pacem veniamque impetrare a victoribus
possimus?

Primus, quantum video, Drakenborchius in oratione ab
omni polita latinitate prorsus abhorrente: ‘habemus, ut
quaeramus‘ offendit3 neque tamen ad sanandum mendum
quidquam tentavit. Cuius quidem rei ea credo viro- cautis-
simo fuit causa, quod in hac Liviani operis parte debili ac
manco fundamento critico innitimur. Itaque cum videret,
vocem ‘habemus‘ nisi in libro mss. vel potius impresso Mo-
guntino non legi, ab omni coniectura abstinuit. Si vero in
* his libris lectio quaedam extat ab uno Moguntino tradita,
quaeque per se iam suspitionem movet, fere semper nostro
iure dubitare debemus, sitne illa lectio revera codicis illius

