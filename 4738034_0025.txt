18

audiendum ‘quo Scipio se verterat.² Tale aliquid certe Li-
vius addere debuit, nisi oratione obscura atque ineleganti
uti voluit. Hanc igitur Fabrii enarrationem dum mittimus,
breviter Heusingeri explicatio, quam Heerwagenio in altera
Fabrii editione valde placuisse video, nobis est perstringenda. ’
Is enim vir doctissimus ‘eodem versa' non ad Galliam pro-
vinciam, sed ad copias in eis, quae proxime antecedunt, enu-
mera'tas referri vult: ‘duas legiones Romanas et decem mi-
lia' etc. Sed si hanc sententiam his verbis subicimus, pro
‘versa' scribendum esse ‘versos' quovis pacto contenderim3
nam exempla ab Heerwageno commemorata prorsus dissi—
milia sunt. Quid, quod ne verbum quidem ‘versa' recta
significatione positum est? Nam in Heusingeriana expli·
catione eadem vox ‘vertendi' notione fungitur atque nos
vernacula lingua usi dicimus: ‘verwenden'. Atqui haec
notio vide, quam prorsus a latini verbi ‘vertendi' significa·
tione abhorreat. Mihi quidem multum ac diu quaerenti
non contigit vel unum exemplum eius locutionis in omni
latinitate reperire. Hac eadem autem causa ceterae quo-
que coniecturae, quarum largum indicem vide apud Hertzium
(in adn. critic. ad h. 1.) reiciendae sunt. Quid ergo? Num
id quod animus forsitan pronus sit conicere verba ‘eodem
versa’ tamquam omnium in hoc enuntiato turbarum sedem
obelo notanda censebimus? At vereor ne hac ratione inita
historiae vis inferatur. Non enim ad id copiae Romanae
in Galliam erant missae, ut ad Punicum bellum profligan-
dum adhiberentur, hoc negotium postea demum eis impo-
situm est. Glossematis ergo suspitio quam longissime re-
movenda est, Iam vero cum quaeratur, quomodo loco
desparatissimo subveniri queat, praecipue tenendum est, in
eiusmodi locis paulo audaciore remedio nostro nos iure uti.
Itaque non ‘eodem' modo, verum ‘versa' etiam manu salu-
tifera egere censeo. Puto autem Livium scripsisse:

, ‘duas legiones Romanas et decem milia sociorum pe-

