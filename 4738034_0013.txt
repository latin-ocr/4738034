6

spectat notio vocis ‘cetera’3 ‘additur tanquam species ‘pecus’. κ ’

Hoc si recte dictum est, — idem autem de omnibus eis locis
dicendum est, quibus vere et recte zeugmatis figura adhi-
betur -- iam apparet credo, quam in locum nostrum livia-
num non quadret ista interpretandi via. Itaque equidem
pro certo habeo, hic aliquid librariorum culpa intercidisse.
Atque de notione huius vocis prorsus nulla dubitatio super-
esse potest. Requiritur enim vox qualis est ‘muniri' vel
‘cingi'. Iam vero ut ad artis severae normas regulasque
loci emendationem conformemus quaerendum est, ubinam
eiusmodi vocabulum facillime intercidere potuerit. Talia
reputanti ecce ultro sese obfert certissima, nisi omnia me
fallunt, emendatio haece:

‘id non muro solum sepiri, sed etiam ob commoditatem
itineris ....... placuit³.

Quam facile librarii oculi ab ‘sepiri' ad ‘sed‘ aberrare
potuerint, vel me tacente intellegitur.

Ι, 39, 4.

‘Inde puerum liberum loco coeptum haberi erudirique
artibus, quibus ingenia ad magnae fortunae cultum ex-
citantur².

Sententia verborum: ‘ad magnae fortunae cultum ex-
citantur' quamquam clara et aperta est, tamen ipsa verba
vereor, ne iustam dubitandi ansam praebeant. Vult enim
Livius dicere, Servium Tullium puerum eis artibus imbutum
esse, quae illum magnae fortunae suscipiendae et avidum et
idoneum redderent. Est enim magna fortunae condicio vul—
garem hominum sortem supergressa. Iam si paulo accura-
tius verba tradita ‘quibus ingenia ad magnae fortunae cul-
tum excitantur' inspicias, liquebit tibi, quam parum apta
huic sententiae sit vox ‘cultus'. Quasi vero ‘magnam for-
tunam colere' ullus unquam Romanus dixisset vel dicere

