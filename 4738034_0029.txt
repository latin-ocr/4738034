22

vocem aptissime cum ‘insidiae‘ coniungi, cum ad eas digno-
scendas vel maxime attenta circumspectione sit opus, non
est, quod pluribus moneam.

XXV, 36, 15.

‘Luctus ex morte eorum’ (Scipionum) ‘non Romae ma-
ior quam per totam Hispaniam fuit; quin apud cives partem
doloris et exercitus amissi et alienata provincia et publica
trahebat clades: Hispaniae ipsos lugebant desiderabantque
duces.’

Voculam ‘quin‘ rectissime a H. A. Kochio (in Emend.
Livianarum part. Ι. p. 10) in suspitionem vocatam esse putO.
Eius verba haec sunt: ‘Quae nunc verba feruntur, scriptor
dicit, non aequasse tantum Hispanos luctu de Scipionibus
mortuis Romanos sed superasse etiam, quod dicere Romano
homine indignum est. Immo mirum videri debebat Roma-
nos suos imperatores non magis luxisse, quam barbaros,
cuius rei satis probabilis causa affertur, quod publicae cla-
dis dolor privatum superavit. Itaque ‘quin‘ mutandum estin
‘quippe'.‘ Vereor equidem, ne ea sagacitas, qua Kochius vitium
detexit, eum in ipsa emendatione reliquerit. Nam tam leni
correctione verum inveniri potuit, ut paene mirari subeat,
eam a viro ingeniosissimo esse neglectam. Scribendum erat
una mutata litterula:

‘Luctus ex morte eorum non Romae maior quam per
totam Hispaniam fuit, qula apud cives -- trahebat clades?

XXXI, 21, 4.

L. Furius Gallos Cremonae obsidioni intentos non sta-
tim adgreditur post adventum:

‘Lassitudini militum timuit, quod raptim ductum
agmen erat.'

