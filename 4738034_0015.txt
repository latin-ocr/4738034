8

IV, 9, 1—3, haec extant:·

‘Dum haec Romae geruntur, legati ab Ardea veniunt
pro veterrima societate renovatoque foedere recenti auxilium
prope eversae urbi inplorantes: frui namque pace, optimo
⁸consilio cum populo Romano servata, per intestina arma
non licuit3 quorum causa atque initium traditur ex certa-
mine factionum ortum, quae fuerunt eruntque pluribus po-
pulis magis exitio quam bella externa, quam fames morbive,
quaeque alia in deum iras, velut ultima publicorum malo-

rum, vertunt?

Primus, quantum scio, Sigonius in hoc loco offendit
coniecitque pro ‘pluribus' scribendum esse ‘potentibus³, nimis
id quidem temerarie, nisi quod rectissimo sensu mendum
quoddam subesse odoratus est. Neque enim vereor, ne quis
Weissenbornium secutus duplicem quandam comparationem
agnoscat. Est ea interpretatio contorta quaedam atque ar-
tificiosa, quales multas vir ille doctissimus caeca quadam
traditae scripturae superstitione implicitus adhibuit, iure
meritoque ab hac parte a summo Madvigio irrisus atque
vexatus. Videtur autem locus inde a Sigonio curam criti-
corum fugisse, quod sane mireris, cum tam leni, quam certa
emendatione queat sanari. Scripsit enim Livius, ni omnia
me fallunt, ita:

‘factionum ...quae fuerunt eruntque pluri-1· populis

magis exitio quam bella externa'.
Ac prudenter Livius plurimiS, non omnibus populis

dicit factiones magis quam externa bella exitio fuisse3 nam
aliquando eas etiam bono publico existere et ratio docet et
rerum gestarum historia comprobat. Quamquam plerumque
pessumdantillae atque funditus evertunt res publicas.

IV, 10, 8.

Marcus Geganius consul cum intestinas Ardeatium tur-

